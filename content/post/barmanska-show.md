---
title: Barmanská show u vás doma s Uget a sirupy PiuPiu
date: 2020-06-16T17:00:00.000+00:00
hero: "/images/piu-piu-blog-post.png"
excerpt: Namíchejte si doma skvělý letní drink se sirupy PiuPiu, které používají barmani
  v top pražských restauracích.
timeToRead: 8
authors: []
draft: true

---
Léto se nezadržitelně blíží a nastává ideální čas na svěží letní drinky. Za pořádným pitím už ale nemusíte do baru. V [Uget](https://shop.uget.cz/main "Uget") jsme dali dohromady recepty na míchané nápoje, se kterými zazáříte a zvládnete je sami doma.

Je to jednoduché a stačí vám k tomu pár kvalitních surovin. A nejlepší je, že všechny ingredience pořídíte při jednom online nákupu přímo na [Uget](https://shop.uget.cz/main "Uget").

Základem drinků jsou přírodní [sirupy](https://shop.uget.cz/products?categories=13&suppliers=12 "sirupy") PiuPiu, na které nedají dopustit ani ti nejlepší barmani pražských podniků. Doteď si je mohly koupit jen restaurace a bary, díky [Uget](https://shop.uget.cz/main "Uget") si je ale můžete domů objednat i vy. Sirupy jsou čistě přírodní, bez chemie, umělých sladidel a barviv.

**Barmanská show u vás doma s Uget a sirupy PiuPiu**

### PiuPiu SMASH

![](/images/uget_rakytnikovy_sirup_rakytnik.jpg)

Drink napumpovaný vitamíny. Sytě oranžové plody rakytníku jsou napěchované nejen vitamínem C, ale i karotenoidy. Speciální odrůda rakytníku – Sluníčko –, která se používá na výrobu sirupu, dokonce obsahuje až 30x víc vitamínu C než citrusy. S tímhle drinkem tak posílíte imunitu raz dva.

**Suroviny:**

* 4 cl kvalitní ruské vodky, případně ginu
* 4 cl PiuPiu sirupu – Rakytník
* kůra z chemicky neošetřeného pomeranče
* 2 cl citronové šťávy
* drcený led
* několik kostek ledu

**Postup:**

1. Do kovového shakeru dejte citronovou šťávu s nastrouhanou pomerančovou kůrou a 10 sekund protřepejte.
2. Přidejte vodku, PiuPiu sirup, drcený led a intenzivně protřepejte – tentokrát asi 25 sekund.
3. Do whiskové sklenice připravte kostky ledu a drink do ní slijte přes dvojité sítko, tak aby drcený led zůstal v shakeru.
4. Ozdobte plátkem pomeranče a podávejte.

> Tip: Pokud chcete drink ještě trochu ozvláštnit, na závěr můžete dovnitř vložit snítku rozmarýnu. Předem ji omyjte a jemně zmáčkněte v dlani. Tím se krásně rozvoní.

### PiuPiu HEAT

Neznáme lepší drink na zahřátí než grog. Počkat, vlastně známe – grog s PiuPiu sirupem! Mimochodem, víte jak grog vlastně vznikl? Tuhle námořnickou klasiku má na svědomí britský Vice admirál Edward Vernon, který žil v 18. století. Tenkrát ji naordinoval svým námořníkům. A protože často nosil kabát z látky grogram, název nápoje na sebe nenechal dlouho čekat.

**Suroviny:**

* 4 cl tmavého rumu
* 20 cl vody
* 4 cl PiuPiu sirupu – Hruška a Cejlonská skořice
* citronová šťáva
* plátek citronu

**Postup:**

1. Dejte do hrnku horkou převařenou vodu a přidejte do ní rum.
2. Jakmile má směs teplotu k pití, přidejte PiuPiu sirup a důkladně rozmíchejte.
3. Dochuťte trochou citronové šťávy.
4. Ozdobte plátkem citronu a podávejte.

### PiuPiu RASPGARITA

Jestli milujete margaritu, dostane vás i tenhle drink. Chuť tequily a malinového sirupu patří k létu stejně jako koupání a grilovačky s přáteli.

**Suroviny:**

* 4 cl stříbrné tequily
* 2 cl čerstvě vymačkané limetkové šťávy
* 4 cl PiuPiu sirupu – Malina
* 4 cl triple sec
* lístky bazalky
* kostky ledu

**Postup:**

1. Do shakeru dejte pár kostek ledu, tequilu, triple sec a limetkovou šťávu. 10 sekund protřepejte.
2. Vyjměte led a přidejte PiuPiu sirup spolu s natrhanými lístky bazalky.
3. Intenzivně 25 sekund protřepejte.
4. Do sklenice připravte několik kostek ledu a přes sítko do ní slijte drink, tak aby v shakeru zůstala natrhaná bazalka.
5. Ozdobte plátkem limetky, lístkem bazalky a podávejte.

### PiuPiu MIMOSA

Mimosa je legenda. A co teprve, když do ní přidáte sirup s příchutí manga? Takový drink si zaslouží vaši pozornost nejen ráno, ale i během horkého odpoledne. Užijte si prosluněný letní víkend s chutí exotiky.

**Suroviny:**

* 20 cl vychlazeného Prosecca
* 10 cl čerstvě vymačkaného pomerančového džusu
* 4 cl PiuPiu sirupu – Mango
* plátky pomeranče
* kostky ledu

**Postup:**

1. V shakeru smíchejte čerstvě vymačkaný pomerančový džus a PiuPiu sirup.
2. Přidejte kostky ledu a 15 sekund protřepejte.
3. Slijte obsah přes sítko do sklenice, tak aby led zůstal v shakeru.
4. Dolijte sklenici vychlazeným Proseccem.
5. Ozdobte plátkem pomeranče a podávejte.

> Tip: Pozor! V shakeru nikdy nemíchejte nic perlivého – Prosecco, sodu nebo perlivou vodu.

Všechno by vám totiž vypěnilo a mohli byste začít místo pití rovnou uklízet.