---
title: Barmanská show u vás doma s Uget a sirupy PiuPiu
date: 2020-06-16T17:00:00.000+00:00
hero: "/images/piu-piu-blog-post.png"
excerpt: Namíchejte si doma skvělý letní drink se sirupy PiuPiu, které používají barmani
  v top pražských restauracích.
timeToRead: 8
authors: []
draft: true

---
Léto se nezadržitelně blíží a nastává ideální čas na svěží letní drinky. Za pořádným pitím už ale nemusíte do baru. V [Uget](https://shop.uget.cz/main "Uget") jsme dali dohromady recepty na míchané nápoje, se kterými zazáříte a zvládnete je sami doma.

Je to jednoduché a stačí vám k tomu pár kvalitních surovin. A nejlepší je, že všechny ingredience pořídíte při jednom online nákupu přímo na [Uget](https://shop.uget.cz/main "Uget").

Základem drinků jsou přírodní [sirupy](https://shop.uget.cz/products?categories=13&suppliers=12 "sirupy") PiuPiu, na které nedají dopustit ani ti nejlepší barmani pražských podniků. Doteď si je mohly koupit jen restaurace a bary, díky [Uget](https://shop.uget.cz/main "Uget") si je ale můžete domů objednat i vy. Sirupy jsou čistě přírodní, bez chemie, umělých sladidel a barviv.

**Barmanská show u vás doma s Uget a sirupy PiuPiu**

### PiuPiu SMASH

![](/images/uget_rakytnikovy_sirup_rakytnik.jpg)

Drink napumpovaný vitamíny. Sytě oranžové plody rakytníku jsou napěchované nejen vitamínem C, ale i karotenoidy. Speciální odrůda rakytníku – Sluníčko –, která se používá na výrobu sirupu, dokonce obsahuje až 30x víc vitamínu C než citrusy. S tímhle drinkem tak posílíte imunitu raz dva.

**Suroviny:**

* 4 cl kvalitní ruské vodky, případně ginu
* 4 cl PiuPiu sirupu – [Rakytník](https://shop.uget.cz/products/731-rakytnik-1-l "Rakytník")
* kůra z chemicky neošetřeného pomeranče
* 2 cl citrónové šťávy
* drcený led
* několik kostek ledu

**Postup:**

1\. Do kovového shakeru dejte led, citronovou šťávu s nastrouhanou pomerančovou kůrou a 10 sekund protřepejte.

2\. Přidejte vodku, Piu Piu sirup a intenzivně protřepejte – tentokrát asi 15 sekund.

3\. Do whiskové sklenice připravte drcený led a drink do ní slijte přes dvojité sítko, tak aby led a pomerančová kúra zůstaly v shakeru.

4\. Ozdobte plátkem pomeranče a podávejte.

**_Tip_**_: Pokud chcete drink ještě trochu ozvláštnit, na závěr můžete dovnitř vložit snítku rozmarýnu. Předem ji omyjte a jemně zmáčkněte v dlani. Tím se krásně rozvoní._

### PiuPiu HEAT

Neznáme lepší drink na zahřátí než grog. Počkat, vlastně známe – grog s PiuPiu sirupem! Mimochodem, víte jak grog vlastně vznikl? Tuhle námořnickou klasiku má na svědomí britský Vice admirál Edward Vernon, který žil v 18. století. Tenkrát ji naordinoval svým námořníkům. A protože často nosil kabát z látky grogram, název nápoje na sebe nenechal dlouho čekat.

**Suroviny:**

* 4 cl tmavého rumu
* 20 cl vody
* 4 cl PiuPiu sirupu – [Hruška a Cejlonská skořice](https://shop.uget.cz/products/732-hruska-s-cejlonskou-skorici-1-l "Piu Piu sirup Hruška")
* citronová šťáva
* plátek citronu

**Postup:**

1\. Dejte do hrnku horkou převařenou vodu a přilejte do ní rum.

2\. Jakmile má směs teplotu k pití, přidejte Piu Piu sirup a důkladně rozmíchejte.

3\. Dochuťte trochou citronové šťávy.

4\. Ozdobte plátkem citronu a podávejte.

### PiuPiu RASPGARITA

Jestli milujete margaritu, dostane vás i tenhle drink. Chuť tequily a malinového sirupu patří k létu stejně jako koupání a grilovačky s přáteli.

**Suroviny:**

* 4 cl stříbrné tequily
* 2 cl čerstvě vymačkané limetkové šťávy
* 4 cl PiuPiu sirupu – [Malina](https://shop.uget.cz/products/733-malina-1-l "Malina sirup")
* 4 cl triple sec
* lístky bazalky
* ledová tříšť

**Postup:**

1\. Do mixeru dejte ledovou tříšt, tequilu, triple sec, limetkovou šťávu a lístek bazalky, 10 sekund mixujte.

2\. Do sklenice nalejte hotovou ledovou tříšť.

3\. Ozdobte plátkem limetky, lístkem bazalky a podávejte.

### PiuPiu MIMOSA

Mimosa je legenda. A co teprve, když do ní přidáte sirup s příchutí manga? Takový drink si zaslouží vaši pozornost nejen ráno, ale i během horkého odpoledne. Užijte si prosluněný letní víkend s chutí exotiky.

**Suroviny:**

* 20 cl vychlazeného Prosecca
* 10 cl čerstvě vymačkaného pomerančového džusu
* 4 cl PiuPiu sirupu – [Mango](https://shop.uget.cz/products/734-mango-maracuja-1-l "Mango sirup")
* plátky pomeranče
* kostky ledu

**Postup:**

1\. V shakeru smíchejte čerstvě vymačkaný pomerančový džus a Piu Piu sirup

2\. Nalejte obsah do sklenice.

3\. Dolijte sklenici vychlazeným Proseccem. (Pomalu po skle, aby nevypěnilo)

4\. Ozdobte plátkem pomeranče a podávejte.

**_Tip_**_: Pozor! V shakeru nikdy nemíchejte nic perlivého – Prosecco, sodu nebo perlivou vodu. Všechno by vám totiž vypěnilo a mohli byste začít místo pití rovnou uklízet._