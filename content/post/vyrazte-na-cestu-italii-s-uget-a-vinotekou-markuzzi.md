+++
authors = []
date = 2020-07-04T22:00:00Z
draft = true
excerpt = "Letos to na velkou exotickou dovolenou sice nevypadá, letní pohodu si ale můžete vychutnat i tak."
hero = "/images/photo_2020-07-03_15-42-19.jpg"
timeToRead = 5
title = "Vyrazte na cestu Itálii s Uget a vinotékou Markuzzi"

+++
Pojďte se s námi a vinotékou Markuzzi vypravit do Itálie. Provedeme vás mezi vinicemi a vyzkoušíte ta nejlepší vína.

**Prosecco Rustico**

Cestu začneme v oblasti Benátska. Právě odsud totiž pochází ta nejlahodnější šumivá vína. A mezi nimi vyniká právě **Prosecco Rustico**. Okamžitě vás zaujme svou jemnou ovocnou vůní.

Na jazyku vás polechtá jemné perlení a vzápětí přejde do svěžích tónů jablek a koření. Prosecco se vyrábí z odrůdy „Glera“, rostoucí na desítky let starých keřích vinné révy. Díky tomu ze země získá i nezaměnitelnou chuť minerálů.

_Prosecco se skvěle hodí k rybám a mořským plodům, případně jako aperitiv._

**Lis Neris, Sauvignon Picol**

V Benátsku ještě chvíli zůstaneme – konkrétně v oblasti Friuli. Bílé víno **Sauvignon Picol** totiž pochází z tamního rodinného vinařství Lis Neris, které je unikátní svou polohou u řeky Isonzo. Půda je tu kamenitá a plná minerálů. V létě tu vane vítr z hor, který vytváří ideální prostředí, aby hrozny dozrály přesně tak, jak mají.

Víno vás dostane svou výraznou vůní s náznakem bylin, bezu a paprik. V ústech se vám pak rozlije exploze chutí zeleného jablka, kopřiv, bylin a bezu. Víno má pevné tělo, které získalo zráním v dubových sudech.

_Sauvignon Picol si vychutnáte jak k těstovinám, tak k masu nebo tučným rybám._

**Cordero di Montezemollo**, **Chardonnay Langhe, Elioro**

Z Benátska zamíříme na západ, téměř až k hranicím z Francií. V oblasti Langhe – uprostřed regionu Piemont, leží špičkové vinařství Cordero di Montezemollo. Tamní kopce nabízí perfektní podmínky pro pěstování různých odrůd hroznů.

Vůně **chardonay Elioro** je výrazná, ovocitá a velmi příjemná. Díky nízké výnosnosti keřů je chuť velice intenzivní, plná a kompaktní. Během zrání v barikových sudech víno navíc získává takovou hloubku, která ho řadí mezi nejlepší chardonnay v celém regionu.

_Skvěle sedne k bílým masům, pečeným rybám, houbám nebo třeba rizotu_.  
   
**Castello di Verrazzano, Chianti**[\[1\]](#_msocom_1) **Classico**

Na naší cestě se přesuneme do Toskánska – přesněji do oblasti okolo zámku **Castello di Verrazzano**. Ten leží na vrcholu kopce mezi Florencií a Sienou. Region má za sebou dlouhou historii. Víno tu v minulosti pěstovali už Etuskové a původní majitel Verrazzano pracoval a cestoval po světě jako misionář a například objevil i záliv, kde v dnešní době leží celému světu známý New York. Jeho život ale předčasně ukončili kanibalové.

Když přičichnete ke sklenici Chianti, ucítíte elegantní kořeněnou a malinko ovocitou vůni. Na jazyku se vám pak rozvinou tóny třešní, lesního ovoce a koření, které se snoubí s pevnou tříslovinou.

_Tímto vínem skvěle doplníte například grilované nebo pečené maso, luxusní steaky a vyzrálé sýry._

**Fontodi, Flaccianello della Piave**

I na závěr zůstaneme v Toskánsku, ale tentokrát se ocitneme v údolí „Zlaté svahy ” – v srdci oblasti Chianti Classico. Na místních vinicích se pěstuje hlavně odrůda Sangiovese, která je v zemi tradiční. V jedné sklenici najdete snad všechny chutě Itálie.

Nebojíme se říct, že vůně červeného **Flaccianello della Piave** vás přímo ohromí tóny černých třešní, skořice a dřeva. V ústech ucítíte plnou chuť ostružin, třešní, vanilky a kůry. 18 měsíční zrání v barikových sudech vínu navíc dodává pevnou tříslovinu.

_Nechte víno po otevření aspoň hodinu dýchat. Pak si ho vychutnejte k červenému masu, kořeněným jídlům a sýrům. Skvěle ale doplní i pancettu, prosciutto nebo pikantní salám._

***